# MDISECH Topluluğu Makale Organizasyon Reposu
MDISEC Twitch yayınlarına katılan topluluk tarafından hazırlanacak makalelerin süreç yönetimi için kullanılan repodur.

## Nedir ?
https://www.twitch.tv/mdisec adresinde yapılan kanlı-canlı siber güvenlik eğitimlerini yakından takip eden topluluk üyelerinin düzenli Türkçe içerik üretmesi için organize edilen bir depodasınız. Bu depo içerisinde, topluluk üyelerinin üzerinde aktif olarak çalıştığı araştırma konularını görebilir, ilginizi çeken konularla ilgili sizlerde içerik üretmek isterseniz https://discord.io/mdisec adresinden Discord kanalımıza katılabilirsiniz.

## Nasıl Çalışır
1. Topluluk üyeleri, merak ettikleri ve/veya kendilerini geliştirmek istedikleri konuları bu repository içerisinde issue olarak tanımlamaktadır. Discord kanalı üzerinde gerçekleştirilen yazışmalar ve iletişimlerle isteyen herhangi bir topluluk üyesi, mevcutta sahipsiz bulunan konulardan herhangi birine talip olabilir.

2. Herhangi bir konuyu kendi üzerine alan topluluk üyesi, ilgili konu üzerinde öncelikle bir makale yazar. Makale hazırlanması bittiğinde, MDISEC Discord kanalındaki `editör` yetkisinde arkadaşlardan hazırlanan makalenin editöryal düzenlemesi (yazım hataları, giriş gelişme ve sonuç ilişkisi, vb) yapılmasını talep eder.

3. İlgili düzenlemeler tamamlandıktan sonra blog yazısı tüm topluluk ile paylaşılır.

4. Akabinde makaleyi hazırlayan topluluk üyesinin, makaleden hareketle kısa bir sunum hazırlaması istenir :) Bu sunum, Discord kanalımızda canlı olarak topluluk üyelerine sunulacaktır.

Böylece topluluktaki bireyler hem bilmedikleri konular üzerinde araştırma yapmak için motive olmakta, hem de topluluğun kendi içerisinde birbirine öğretme/bilgi paylaşma döngüsü oluşmaktadır.

